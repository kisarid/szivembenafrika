{
    "id": "2023-06-30",
    "title": "Önkéntesség, hogyan is kezdődik",
    "date": "2023-06-30",
    "author": "Balogh Tünde",
    "blocks": [
        { "type": "text", "content": "Már gyerekként bennem rejtőzött a szociális érzékenység és közösségi szerepvállalás, de az életem a 30-as éveimben tett alkalmassá, hogy mindezeket megvalósítsam." },
        { "type": "text", "content": "Körülbelül 7 éve kezdődött el a változás időszaka, melynek fontos része az önkéntesség." },
        { "type": "text", "content": "Az eltelt időben több nonprofit szervezet munkájában vettem részt, állandó jelleggel vagy alkalmanként." },
        { "type": "text", "content": "Minden évben kétszer csatlakozom a megrendezett szabadtéri matematika versenyhez, voltam többször sporteseményeken önkéntes, itt a vizes világbajnokságot emelem ki, hiszen nekem is mindennapjaim része az úszás. A koronavírus miatti korlátozásokig, régi vágyam teljesült, és kórházban önkénteskedtem segítőként, illetve többször csatlakozok, egy vakokat és látássérülteket összeölelő szervezet programjaihoz." },
        { "type": "img", "content": [
            { "name": "20230628_185819.jpeg", "style": { "object-position": "center bottom" }, "wrapperStyle": "" }
        ] },
        { "type": "text", "content": "Érzem, és a közeli környezetemben lévők is elmondták, hogyan változott a személyiségem, ismertem meg jobban önmagam, amikor részt vettem az önkéntes alkalmakon, és mindezzel együtt lett élesebb, valódibb, hogy Afrikában szeretnék egyszer önkéntes munkában közreműködni." },
        { "type": "text", "content": "A bejegyzésem azért született meg, mert úgy látom, hogy biztosan könnyebb egy-egy tapasztalatot, véleményt tartalmazó írást, olvasva érezni, hogy „én is meg tudom csinálni” és „szeretnék önkénteskedni”." },
        { "type": "text", "content": "Én már évekkel ezelőtt örültem volna, ha valaki mond róla pár szót, hogyan is indult el az úton, szociális, pedagógiai, egészségügyi végzettség nélkül, mindezeket hiányosságként éltem meg, és azt gondoltam, talán sosem valósulhat meg az afrikai önkéntesség. " },
        { "type": "text", "content": "Mostanság már nem tekintem gondnak, úgy érzem, és vallom, amikor az ember igazán szeretne, valamit elérni az életében azt megteremti. Sok-sok környezetemben lévő embernek adom tovább ezeket a gondolatokat, hogy higgyenek benne, és fordítsák a figyelmet abba az irányba, amit szeretnének elérni, ezzel falakat lehet ledönteni, és álmokat megvalósítani." },
        { "type": "text", "content": "Napjainkban már nagy segítséget adnak a média felületek, hogy ilyenekről olvassunk, melyik szervezet hogyan épül fel, működik, milyen elveket követ. A legtöbb nonprofit intézménynek már elérhető oldala van, és fent van a közösségi hálón is. Itt jó esetben a legutóbbi rendezvény, esemény is látható, ahol tényleg közeli képet ad hogyan is történik egy – egy projekt." },
        { "type": "text", "content": "Nekem is az internet volt az első iránymutatás, amikor csak beírtam a keresőbe, hogy „önkéntes munka” és kiadta az oldalakat." },
        { "type": "text", "content": "Az első ilyen önkéntes rendezvényem, ahol még csak ki akartam próbálni hogyan is zajlik, egy ilyen esemény, egy szabadtéri matematika verseny volt, amit nem mindenki által ismert onkentes.hu oldalon találtam. Itt még úgy gondoltam, közel áll a munkámhoz a matematika (könyvelés) csak – csak nem nyúlok mellé. " },
        { "type": "text", "content": "Ezzel ellentétben a kórházhoz csatlakozás már célirányos volt, olyan szervezetet kerestem, mely segíti, hogy egészségügyi intézményben tevékenykedhessek, és láthassam az ottani munkafolyamatokat. Egy-egy önkéntesség lehetőséget ad, hogy az életben olyan dolgokat is kipróbálhasson az ember, amiket a mindennapokban nem tehet meg." },
        { "type": "text", "content": "Akárhányszor csatlakoztam egy alapítványhoz, egyesülethez az első érzésem azt volt, hogyan is tudok segíteni és hozzájárulni a szervezet működéséhez, hiszen nincs az adott intézmény fő céljainak megvalósításához megfelelő végzettségem." },
        { "type": "text", "content": "Utólag vettem észre, hogy az önkéntes már azzal is segít, hogy jelen van, és csak egy fogalom „idő”, ám valóban a szabad idejét adja, egy közösség tevékenységéhez, és ha elsőre nem is gondolja az ember nagy dolognak, de sokat jelent." },
        { "type": "text", "content": "A részvétel, egy fontos alapja az önkéntességnek, a többit pedig segít felépíteni a közösség, hiszen ezért is működnek." },
        { "type": "text", "content": "Amikor biztosan, tudja az önkéntes, hogy heti egy napon akár csak pár órát ott tud lenni az adott intézményben, akkor az ott dolgozók örömmel várják, hogy segít, mindenféle szakmai tudás nélkül is." },
        { "type": "text", "content": "Ugyanez történik, amikor jelzi az önkéntes, hogy részt vesz a projekthez tartozó eseményen, ott számítanak rá, akár egy büfé asztalnál, akár a pakolásnál, vagy a gyereksarokban, vagyis kicsit visszakanyarodva nem is olyan lényeges, hogy a szakmai segítség legyen, többet ad egy- egy lelkes jelenlét." },
        { "type": "text", "content": "Csak bátorítani tudom az embereket, hogyha szeretnének valamilyen munkaterületet megismerni, a hétköznapjaiktól távol álló tevékenységet kipróbálni, jó lehetőséget ad hozzá az önkéntes munka akár folyamatosan, de egy-egy alkalommal is." },
        { "type": "text", "content": "Jómagam, álmaimat követve, tavaly újra elkezdtem keresgélni, hogyan is történik az afrikai önkéntes munka, weboldalakat kerestem fel, a közösségi felületen csoportokat követtem, melyek ehhez kapcsolódnak." },
        { "type": "text", "content": "2022. augusztusában került elém a bejegyzés, ahol önkénteseket keresett a Szívemben Született Afrika Egyesület, már a jelentkezésemben is leírtam, hogy ezt égi jelnek tekintem és csatlakozni szeretnék." }
    ],
    "cover": { "name": "PB_Afrika nap_097-2~2.jpeg", "style": { "object-position":  "center bottom" }, "wrapperStyle": "" }
}

