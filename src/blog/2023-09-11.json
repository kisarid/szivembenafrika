{
    "id": "2023-09-11",
    "title": "Nagyobb boldogság adni, mint kapni",
    "date": "2023-09-11",
    "author": "Dr. Musicz Ági",
    "blocks": [
        { "type": "text", "content": "Életünk igazán nagy dolgainak van egy olyan dimenziója, ami szavakkal csak körbeírható. Az érzések, illatok, gondolatok élménnyé összesűrűsödve adják azokat a mérföldköveket, melyek több év, évtized után is meghatározóak, egy- egy pillanatba összesűrűsödve később is visszahívhatja egy személy, dallam, szó, bármi." },
        { "type": "text", "content": "A novemberi ugandai missziós úttól sok ilyen pillanatot várok. Annyira nagy biztonságérzetet ad a rendszeres afrikai missziós akadémiai nap, ahol havonta találkozhatunk egymással, közvetetten átélhetjük korábbi missziók történetét, az önismereti feladatok nekem nagyon megerősítőek." },
        { "type": "text", "content": "Miért pont Afrika?" },
        { "type": "text", "content": "Mert egzotikus, távoli, ahol nagy a szükség, ahol talán könnyebben elfeledkezhet önmagáról az ember. Ahol materialista mérce szerint szegénység van, mégis megtapasztalható az ott élő emberek derűje, hálája az apró, mindennapi dolgokért. Gyermekorvosként, nőként nagyon érdekel, hogy a szülést, anyaságot, gyermeknevelést hogyan élik meg az ugandai nők. Hogy a sok különbözőség, távolság mellett mi az, ami közös bennünk." },
        { "type": "text", "content": "Miért önkéntesség?" },
        { "type": "text", "content": "Azért, mert “Nagyobb boldogság adni, mint kapni”. ( Apostolok Cselekedetei 20:35)." }
    ],
    "cover": { "name": "0911_cover.jpg", "style": { "object-position":  "center bottom" } }
}


