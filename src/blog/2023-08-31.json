{
    "id": "2023-08-31",
    "title": "Tradicionális afrikai gyógymódok",
    "date": "2023-08-31",
    "author": "",
    "blocks": [
        { "type": "text", "content": "A korábbi hírlevelekben megismerkedhettünk az afrikai orvoslás egy igen sajátos műfajával, a varázslatokat és bűbájokat alkalmazó boszorkánydoktorok tevékenységével. Most, az afrikai népi gyógyászat napján, a hagyományos gyógymódok egy másik fajtájáró is érdemes említést tenni." },
        { "type": "text", "content": "Afrika kiterjedt és változatos gyógynövényvilágnak ad otthont. Ide tartoznak az olyan gyakran használt gyógynövények, mint a rooibos (Aspalathus linearis), az ördögkarom (Harpagophytum procumbens), a buchu (Agathosma betulina), a szúrós aloe (Aloe ferox) és a hoodia (Hoodia gordonii). A kontinensen több, mint 5000 növényt tartanak számon és alkalmaznak a tradicionális medicina tárházán belül, s ezeket nemcsak gyógyító képességeik miatt használják és választják ki, hanem gyakran szimbolikus és spirituális jelentőséggel is bírnak. Például a fehér, fekete és piros színű leveleket, magvakat és gallyakat sok közösségben mágikus tulajdonságúnak tekintenek." },
        { "type": "text", "content": "Ezek a növényi vagy gyógynövény alapú kezelések évezredek óta kulcsfontosságú részét képezik a kontinens hagyományos gyógyászati gyakorlatának. A hagyományos afrikai gyógyszerek receptjei általában titkosak, a gyógyítók nemzedékről nemzedékre átadott tudásán alapulnak. Afrika számos régiójában a népi gyógyászat jelentősebb szerepe tölt be a helyiek életében, mint a hagyományos nyugati orvoslás. Egyes területeken az emberek 80%-a rendszeresen használ hagyományos gyógyszereket, és konzultál tradicionális egészségügyi szakemberekkel, gyógyítókkal. Van ahol ezek a tradicionális kezelések és beavatkozások jelentik a fő vagy egyetlen hozzáférhető egészségügyi ellátást, a megfizethetőség, a földrajzi távolság, vagy a kulturális elfogadottság miatt." },
        { "type": "text", "content": "Számos hagyományos afrikai gyógyszer tagadhatatlanul előnyös a betegségek kezelésében vagy a jó egészség megőrzésében. Néhányuk még vényköteles hatóanyag forrásaként is szolgál. Az alkalmazott gyógynövények egyik példája a afrikai szilvafa (Prunus africana), amelyet Európában az 1970-es évek óta használnak enyhe jóindulatú prosztata hiperplázia kezelésére. A hagyományos afrikai gyakorlatban a növény kéregből teát készítenek." },
        { "type": "text", "content": "2008-ban egy kutatás az Asphodeloideae családba tartozó Aloe nemzetséggel kapcsolatos botanikai ismereteket és felhasználásukat vizsgálta a dél-afrikai hagyományos orvoslásban. A legáltalánosabb orvosi felhasználás a \"fertőzések, belső paraziták, emésztési betegségek és sérülések\" kezelésére szolgált. Társadalmi szempontból a növényeket a dohányfüst összetevőiként használják." },
        { "type": "text", "content": "2016-ban egy kutatás során a Kamerunban gyógynövényként használt Erigeron floribundus illóolajának in vitro (élő szervezeten kívül végzett) vizsgálata jó hatékonyságot mutatott a Staphylococcus aureus nevű baktérium ellen, citotoxicitást a vastagbél karcinóma sejtjeivel szemben, illetve vascsökkentő antioxidáns hatását is meg lehetett figyelni." },
        { "type": "text", "content": "Egy 2011 és 2016 között végzett vizsgálat eredményeként a trópusi olon fából és a Zanthoxylum nemzetség egy másik fajából származó hagyományos gyógyszerről azt találták, hogy olyan szinergista vegyületeket tartalmaz, amelyek elpusztítják a szúnyogokat és plazmódium parazitákat (azaz a malária kórokozóját) is." },
        { "type": "text", "content": "Mindezzel együtt néhány kihívás is köthető a tradicionális gyógymódokhoz. Többek között az, hogy sokan úgy gondolják a természetes egyenlő biztonságos. Említést kell tenni azonban a lehetséges veszélyekről is, ugyanis egyes hagyományos afrikai gyógyszerek megzavarhatják a gyógyszerek normál anyagcseréjét. Például az orbáncfű természetes gyógymód, amelyet gyakran használnak a depresszió kezelésére. Ugyanakkor kimutatták, hogy fokozza más gyógyszerek, például egyes orális fogamzásgátlók kiürülését a szervezetből. Ez a felírt gyógyszer hatástalanul alacsony szintjéhez vezethet, ami a teherbe esés kockázatát növeli azokban a nőket, akik egyébként úgy gondolják, hogy védettek." },
        { "type": "text", "content": "Másrészt a kölcsönhatás a hatóanyag kiürülésének csökkenését is eredményezheti. Ez a felírt gyógyszer magasabb szintjéhez vezethet a szervezetben, ami negatív mellékhatásokat, sőt mérgezést is okozhat." },
        { "type": "text", "content": "Persze ugyanezek a hatások, megfelelő ismeretek birtokában és jól alkalmazva hasznosak is lehetnek. Az afrikai hagyományos gyógyszerek és a felírt gyógyszerek közötti kölcsönhatások potenciálisan kedvezőek is lehetnek. Az új gyógyszerek kifejlesztésének egyik legnagyobb problémája a hatóanyagok szervezetbe való csekély felszívódása, illetve gyors kiürülése. Egyes tanulmányok kimutatták, hogy a hagyományos gyógyszerek képesek növelni a vényköteles gyógyszerek felszívódását vagy csökkenteni az anyagcseréjüket. Ezen hatások alkalmazása új gyógynövény-gyógyszer kombinációk kifejlesztését teheti lehetővé, fokozott hatékonysággal és kedvezőbb mellékhatásprofillal." },
        { "type": "text", "content": "A tudás kulcsfontosságú tényező a kérdésben. A felhasználókat, pácienseket oktatni kell a lehetséges interakciókkal, hatásokkal kapcsolatban, mely Egyesületünk egészségügyi programjaiban is fókuszpontként szerepel. Megfelelő kutatások és a helyes alkalmazás mellett, éppen az előző bekezdésekben említett indokok miatt, a tradicionális afrikai gyógyászat hasznos kiegészítése lehet a modern orvostudomány által alkalmazott gyógymódoknak." }        
    ],
    "cover": { "name": "afrikai_gyogymodok.jpg", "style": { "object-position":  "center bottom" }, "caption": "Forrás: Pinterest, Peter Frank Gallery" }
}
