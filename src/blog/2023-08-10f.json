{
    "id": "2023-08-10f",
    "title": "Bepillantás az afrikai boszorkánydoktorok világába",
    "date": "2023-08-10",
    "author": "",
    "blocks": [
        { "type": "text", "content": "A hagyományos afrikai orvoslás egészen napjainkig a fekete kontinens szerves részét képező gyakorlat. Magában foglalja őshonos gyógynövények, generációkon átörökített praktikák és eljárások alkalmazását, továbbá sok esetben az afrikai spiritualitás elemeit is magában hordozza." },
        { "type": "text", "content": "Az előírt kezelés jellemzően gyógynövényekből áll, melyeknek nemcsak gyógyító képessége, hanem szimbolikus jelentősége is van. A hagyományos afrikai orvoslás azon meggyőződésével, hogy a betegségeket nem véletlen események, hanem lelki vagy társadalmi egyensúlyhiány okozza, nagyban különbözik a nyugati, tudományos alapokon nyugvó orvoslástól. A 21. században a modern gyógyszerek és orvosi eljárások továbbra is számos afrikai ember számára hozzáférhetetlenek, viszonylag magas költségeik és az egészségügyi létesítmények városi központokban való koncentrációja miatt. Ennek következményeként továbbra is meghatározó a hagyományos afrikai gyógyítók szerepe a kontinens egészségügyében." },
        { "type": "text", "content": "A hagyományos afrikai orvosláson belül létezik egy kisebb, mégis különlegesen érdekes csoport, a spirituális gyógyítók, vagyis a boszorkánydoktorok köre. Közülük egyesek bűbájokat, varázslatokat és mágiát alkalmazhatnak kezeléseik során. Például a nigériai igbók körében az a hiedelem él, hogy az orvosok távolról is beültethetnek valamit az emberbe, hogy betegséget okozzanak neki, az “asegba ogwua”-nak nevezett folyamat során. A rosszindulatú tárgy eltávolításához jellemzően egy második orvos beavatkozására van szükség, aki ezt a betegből bemetszés útján távolítja el. Az igbók “szimpatikus mágia” egy olyan formáját is alkalmazzák, amelyben babát készítenek az áldozatról, és úgy gondolják, hogy az ezen végrehajtott cselekvések átkerülnek az áldozatra, hasonlóan az ismerős vudu babához (bár a két hiedelemkör eltér egymástól). Mások a szellemekkel kapcsolatos babonás hiedelmeket is kihasználják, és egyesek meg vannak győződve arról, hogy az elhunyt rokonok szellemei megzavarják az élőket és betegségeket okoznak. Ezekben az esetekben az orvosok gyógymódokat írnak fel, gyakran engesztelő áldozat formájában, hogy megnyugtassák a szellemeket, így azok többé nem zavarják az élőket, különösen a gyerekeket." },
        { "type": "text", "content": "Jellemzően a tradicionális afrikai vallásos világnézetek magukba foglalják az isteni vagy spirituális beavatkozást az orvosi gyakorlatba. Például a Kalahári-sivatag !Kung (sic!) népe úgy gondolja, hogy a nagy isten, Hishe teremtett mindent, és ezért minden betegséget és halált is irányít. Álmokban és hallucinációkban mutatkozik be az “orvosoknak”, gyógyító erőt adva nekik, és ez az isten elég nagylelkű ahhoz, hogy ezt a hatalmat átadja az orvosoknak, akik így szabadon gyakorolhatják a gyógyítást. A ǃKung kifejezése ennek a gyógyító erőnek a nǀum. Ez az erő azoknak a férfiaknak és nőknek a hasában lakozik, akik átestek a képzésen és gyógyítóvá váltak. A gyógyulást a ǃkia táncon keresztül lehet átadni, amely napnyugtakor kezdődik és egész éjjel folytatódik. A ǃkia “transznak” fordítható, amely egy alvó varázslat fizikai képét adhatja. Miközben táncolnak, előkészülve arra, hogy transz állapotba kerüljenek a gyógyulás érdekében, az anyag [a nǀum] felmelegszik, és felforrva felfelé halad a gyógyító gerincén, hogy terápiás erővel felrobbanjon az agyban. Amíg a gyógyítók transzban vannak, útnak indulnak, hogy felkutassák a betegséget és vitába szálljanak a szellemekkel. A nőknek viszont van egy speciális gyógyszere, az úgynevezett gwah, amely a gyomorban és a vesében kezdődik. A Dobtánc során ǃkia állapotba kerülnek, és a gwah felfelé halad a gerincen, majd a nyakban száll meg. A gwah-erő megszerzése érdekében a nők felaprítják egy rövid cserje gyökerét teává, és megisszák. Nem kell minden alkalommal meginniuk a teát, mert a megszerzett erő egy életen át tart. Az ǃKung közössége teljes mértékben támogatja a gyógyítókat, és erősen függ tőlük. " },
        { "type": "img", "content": [
            { "name": "kia.png", "style": { "object-position": "center bottom" } }
        ] },
        { "type": "text", "content": "Sajnos Afrika nem minden közösségében táplálkozik ilyen pozitív gondolatokból a spirituális gyógyítás. Az elmúlt években például Kampala, Uganda fővárosa közelében lévő vidéki körzetek súlyosan érintettek védtelen emberek, különösen gyermekek áldozati célú elrablása által. Az itteni boszorkánydoktorok, akik szintén hagyományos gyógyítókként azonosítják magukat, bárkinek tanácsot adnak a szellemekkel kapcsolatban, akik ki tudják fizetni a díjukat. A szellemek rajtuk keresztül közlik, hogy milyen áldozatot kívánnak a megbékélésért. Ezek gyakran csirkék vagy kecskék, de ha az ilyen áldozatok nem boldogítják a klienst azonnal, a „szellemek” emberáldozatokat követelnek. A boszorkánydoktoroknak számos oka van a gyermekáldozásra, például egészség, jó szerencse és a gonosz szellemek elűzése. A legtöbb esetben  a cél, hogy lehetetlen feladatot adjanak a kliensnek, nehogy úgy tűnjön, a boszorkánydoktor megbukott, aki nagy vagyonra tehet szert azáltal, hogy elősegíti és végrehajtja az emberáldozatokat. Az ügyfél azonnali gazdagság iránti vágya és a boszorkánydoktor kapzsisága kész piacot teremtett a gyermekek kereskedelmére. Sajnos ennek következményeként a gyermekáldozat ma már több mint vallási vagy kulturális kérdés, kereskedelmi tevékenységgé vált. A szigorú boszorkányságellenes törvények mellett a veszélyeztetett közösségekben útszéli plakátokat, riasztórendszereket állítottak fel, hogy figyelmeztessék a gyerekeket és családjaikat a veszélyre. " },
        { "type": "img", "content": [
            { "name": "protectus.png", "style": { "object-position": "center bottom" } }
        ] }
    ],
    "cover": { "name": "witch-doctor.png", "style": { "object-position": "center top" } }
}




